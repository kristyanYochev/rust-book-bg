# Предговор

Не винаги е било ясно, но езикът Rust в основата си е за *упълномощяване*: без
значение какъв код пишете сега, Rust ви упълномощява да достигнете по-далече,
да програмирате с увереност в по-разнообразни области отколкото преди.

За пример Ви даваме работа на "системно ниво", която се занимава с детайли от
ниско ниво, касаещи управление на паметта, представяне на данни и конкурентност.
Традиционно тази област на програмирането се разглежда като архаична, достъпна
до неколцина избрани, които са отдали нужните години на изучаването им за да
избегнат печално известните им капани. И дори тези, които я практикуват, го
правят внимателно, инак техният код ще бъде уязвим и нестабилен. <!-- Подбор на думи? -->

Rust разбива тези бариери като елиеминира старите капани и предоставя лесни
за ползване инструменти, които да Ви помогнат по пътя. Програмистите, на които
им е нужно да се впуснат в контрола на ниско ниво могат да го направят с Rust,
без да поемат традиционните рискове за сривове и уязвимости в сигурността и без
да се налага да изучават тънкостите на капризен набор от инструменти. На
всичкото отгоре, езикът е разработен така, че естествено да Ви насочва към
надежден код, който е бърз и не заема много работна памет.

Програмистите, които досега са работили върху код от ниско ниво, могат да
използват Rust за да повишат амбициите си. Например, въвеждането на паралелизъм
в Rust е операция със сравнително нисък риск: компилатора ще открие класическите
грешки вместо Вас. Така Вие може да се занимавате с по-агресивните оптимизации
във Вашия код с увереността, че няма без да искате да сте въвели сривове и
уязвимости.

Но Rust не е ограничен само до системно програмиране от ниско ниво. Той е
достатъчно изразителен и ергономичен за създаването на CLI приложения, уеб
сървъри и много други видове код, които са приятни за писане - ще откриете
прости примери и от двете по-нататък в тази книга. Работата с Rust Ви позволява
да развиете умения, които са приложими в много области; можете да научите Rust
като напишете уеб приложение, а после да приложите същите си умения върху
Вашето Raspberry Pi.

Тази книга напълно се възползва от потенциала на Rust да упълномощи своите
потребители. Тя е добронамерен и леснодостъпен документ с цел да Ви помогне да
надградите не само знанията си за Rust, но и да повишите увереността си в себе
си като програмист като цяло. Така че скочете, прогответе се за учене и добре
дошли в обществото на Rust!

— Nicholas Matsakis и Aaron Turon
