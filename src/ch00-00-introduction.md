# Въведение

> Бележка: Това издание на книгата е същото като [The Rust Programming
> Language][nsprust], достъпно на хартия и в ebook формат от [No Starch
> Press][nsp].

[nsprust]: https://nostarch.com/rust-programming-language-2nd-edition
[nsp]: https://nostarch.com/

Добре дошли в *Езикът Rust* - книга за въведение в Rust. Езикът Rust Ви помага
да пишете по-бърз и по-надежден софтуер. Удобства от високо ниво и контрол на
ниско ниво често се противопоставят едно на друго в дизайна на езици за
програмиране. Rust се противопоставя на този конфликт. Чрез балансиране на
големи технически възможности и прекрасно изживяване за разработка, Rust Ви дава
опцията да контролирате детайли от ниско ниво (напр. ползването на паметта) без
главоболията често свързвани с подобен контрол.

## За Кого е Rust

Rust е идеален за много хора по разнообразни причини. Нека разгледаме някои от
най-важните групи.

### Екипи от Разработчици

Rust се доказва като продуктивен инструмент за работа в големи екипи с ваариращи
нива на познание по системно програмиране. Кодът от ниско ниво има склонност
към всякакви "фини" бъгове, които в повечето други езици мога да бъдат открити
само чрез обширно тестване и внимателен преглед на кода от опитни разработчици.
При Rust компилатора играе ролята на пазач като отказва да компилира код с
тези труднооткриваеми грешки, включае грешки от конкурентност. Работейки заедно
с копилатора екипът може да прекарват времето си фокусирайки се върху логиката
на програмата вместо да търсят грешки.

Rust също дава съвременни инструменти за разработка на света на системното
програмиране:

* Cargo - включеният инструмент за изграждане и управление на пакетите - прави
  добавяне, компилиране и управление на зависимости безболезнено и уеднаквено
  сред цялата Rust екосистема.
* Инструмента за форматиране Rustfmt подсигурява консистентен стил на
  програмиране сред разработчиците.
* Rust Language Server-ът предоставя интеграция с интегрирани среди за
  разработка (IDE) за допълване на код и грешки "на реда".

Използвайки тези и други инструменти в екосистемата на Rust, разработчиците
могат да бъдат продуктивни докато пишат код на системно ниво.

### Студенти

Rust е за студенти и тези, които се интересуват от изучаването на системни
понятия. Чрез Rust много хора са научили за теми като разработката на
операционни системи. Обществото е гостоприемно и са готови да отговарят на
въпроси от студенти. Чрез усилия като тази книга, екипите зад Rust искат да
направят понятията от системното програмиране по-достъпни за повече хора,
особено тези, които за нови в сферата на програмирането.

### Фирми

Стотици фирми, големи и малки, използват Rust за разнообразни задачи, включващи
инструменти от командния ред, уеб услуги, DevOps инструментация, вградени
микропроцесорни устройства, анализ и транскодиране на аудио и видео,
криптовалути, биоинформатика, търсачки, приложения за Интернет на Нещата,
машинно самоубочение и дори ключови части от браузъра Firefox.

### Разработчици на Софтуер с Отворен Код

Rust е за хора, които искат да надграждат езика Rust, обществото, инструментите
за разработка и библиотеките. Бихме се зарадвали да допринесете към езика Rust.

### Хора, Които Ценят Скоростта и Стабилността

Rust е за хора, които копнеят за скорост и стабилност в език за програмиране.
За понятието скорост имаме предвид колко бързо се изпълнява код на Rust и
скоростта, с която Rust Ви позволява да пишете програми. Проверките на
компилатора на Rust осигуряват стабилност докато Вие добавяте функционалности
и рефакторирате. Това контрастира на "чупливия" стар код в езици без тези
провеки, който разработчиците често се боят да променят. Целейки абстракции с
нулево влияние - функционалности от високо ниво, които се компилират до код от
ниско ниво, да бъдат толкова бързи колкото ако бяха писани на ръка - Rust се
стреми да направи стабилния код да е и бърз.

Езикът Rust се надява да поддържа и много други потребители - гореспоменатите
са само някои от най-заинтересованите. Като цяло, най-голямата амбиция на Rust
е да елиминира компромисите, които са били приемани от програмистите за
десетилетия като предоставя сигурност *и* продуктивност, скорост *и* удобство.
Пробвайте Rust и вижте дали решенията му работят за Вас.

## За Кого е Тази Книга

Тази книга приема, че сте писали код на друг език за програмиране, но не
предполага на кой. Опитали сме се да направим материала широкодостъпен за хора
от разнообразни подготовки в програмирането. Не губим време да обясняваме
какво *е* програмиране, за това по-добре ще ви послужи книга, която е специфично
за въведение в програмирането.

## Как да Ползвате Тази Книга

Най-общо, тази книга приема, че четете последователно от начало до край. Главите
по-напред надграждат идеи от по-ранните глави и по-ранните глави може да не
навлизат в детайлите на дадена тема, но тази тема ще бъде преразгледана в
по-късна глава.

В книгата има два вида глави: обяснителни глави и проектни глави. В
обяснителните глави ще научите за различни аспекти на Rust. В проектните глави
ще изграждаме малки програми заедно прилагайки всичко научено досека. 2., 12.
и 20. глави са проектни глави, а останалите са обяснителни глави.

Първа глава обяснява как да инсталирате Rust, как да напишете програма
"Hello, world!" и как да използвате Cargo, инструмента за управление на пакетите
и изграждане на програми на Rust. Втора глава е практическо въведение в писането
на програми на Rust, където изграждате игра за отгатване на число. Тук покриваме
теми от високо ниво и по-късни глави ще предоставят допълнителни детайли. Ако
искате да "си изцапате ръцете" веднага, втора глава е мястото за това. Трета
глава покрива фонкционалности в Rust, които са подобни на тези в други езици за
програмиране, а в четвърта глава ще научите за системата за притежание в Rust.
Ако сте много последователен ученик, който предпочита да научи всеки детайл
преди да продължи нататък, може би бихте желали да прескочите втора глава и да
отидете директно на трета глава, като се връщате на втора глава когато бихте
искали да работите на проект, прилагайки детайлите, които сте научили.

Пета глава описва структири и методи, шеста глава покрива енумерации, `match`
изрази и конструкцията за управление на потока на програмата `if let`. Ще
използвате структури и енумерации, за да създавате ваши типове в Rust.

В седма глава ще научите за системата от модули на Rust, правилата за
поверителност за организирацията на вашия код и неговия публичен интерфейс
(API). Осма глава разглежда някои често срещани структури от данни, които са
предоставени от стандартната библиотека - например вектори, низове и hash
map-ове. Девета глава Ви запознава с философията и техниките в Rust за обработка
на грешки.

Десета глава задълбава в генерици, трейтове и продължителности на живот, които
Ви дават силата да дефинирате код, който е приложим на много типове. Единадесета
глава е за тестване, което е нужно да подигури верността на логиката на
програмата Ви, въпреки гаранциите на Rust за сигурност. В дванадесета глава ще
изгради наша имплементация на подмножество на функционалността на инструмента
от командния ред `grep`, който търси текст във файлове. За това ще използваме
много от идеите, които сме дискутирали в предишни глави.

Тринадесета глава разглежда кложъри и итератори: функционалности на Rust, които
идват от функционалните езици за програмиране. В 14. глава ще разгледаме Cargo в
по-голяма дълбочина и ще говорим за добри практики при споделянето на вашите
библиотеки с другите. Петнадесета глава описва умни указатели предоставяни от
стандартната библиотека и трейтовете които позволяват тяхоното фунцкциониране.

В 16. глава ще обясним за различните модели на конкурентно програмиране и ще
говорми за това как Rust Ви помага да програмирате безстрашно в няколко нишки.
Седемнадесета глава разглежда как идиомите от Rust се сравняват с принципи от
обектно-ориентираното програмиране, с които може би сте запознати.

Осемнадесета глава е справка за шаблони и шаблонно съвпадение, които са силни
начини за изразяване на идеи чрез програми на Rust. Деветнадесета глава съдържа
разнообразни теми за напреднали в Rust, включае опасен Rust, макроси и още
за продължителности на живот, трейтове, типове, функции и кложъри.

В 20. глава ще направим проект, в който ще имплементираме уеб сървър от ниско
ниво на много нишки!

Накрая някои приложения съдържат послезна информация за езика повече под
справочна форма. Приложение А покрива ключовите думи в Rust, приложение Б
покрива операторите и символите в Rust, приложение В покрива извлечими трейтове
предоставени от стандартаната библиотека, приложение Г покрива някои полезни
инструменти за разработка и приложение Д обяснява изданията на Rust. В
приложение Е можете да намерите преводи на книгата и в приложение Ж ще обясним
как се прави Rust и какво е ежевечерен (nightly) Rust.

Няма грешен прочит на тази книга: ако искате да прескачате, давайте! Може да ви
се наложи да се връщате назад към предишни глави ако се почувтвате объркан/а.
Но правете това, което Ви върши най-добра работа.

<span id="ferris"></span>

Важна част от процеса на изучаване на Rust е ученето как да четете съобщения за
грешки, които компилатора показва - те ще ви водят към работещ код. Като такива,
ние ще предоставим много примери, които не се компилират, заедно със
съобщението, което компилатора би показал в дадената ситуация. Знайте, че ако
въведете и изпълните случаен пример, той може да не се компилира! Уверете се, че
сте прочели заобикалящия текст, за да видите дали примера, който се опитвате да
изпълните, се очаква да даде грешка. Ферис също ще Ви помага за разграничите
код, който не се очаква да работи.

| Ферис                                                                                                           | Значение                                          |
|------------------------------------------------------------------------------------------------------------------|--------------------------------------------------|
| <img src="img/ferris/does_not_compile.svg" class="ferris-explain" alt="Ferris with a question mark"/>            | Този код не се компилира!                      |
| <img src="img/ferris/panics.svg" class="ferris-explain" alt="Ferris throwing up their hands"/>                   | Този код влиза в паника!                                |
| <img src="img/ferris/not_desired_behavior.svg" class="ferris-explain" alt="Ferris with one claw up, shrugging"/> | Този код не се държи по очаквания начин. |

В повечето ситуации ние ще Ви насочим към правилната версия на всеки код, който
не се компилира.

## Изходен Код

Изходните файлове, от които тази книга е генерирана, са достъпни в
[GitHub][book].

[book]: https://github.com/rust-lang/book/tree/main/src
